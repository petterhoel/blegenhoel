<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<meta http-equiv="Description" content="Øystein Blegen Hoel arbeider som maler og tegner. Han holder til i studio il bosco del merlo, et lite studio i en liten skog, sammen med svarttroster og andre fugler, samt en og annen elg. ">
<meta http-equiv="Keywords" content="Øystein Blegen Hoel Maler Maleri Tegner Tegninger kunst Fine Art Visual Art Contemporary Art  ">
<title>Øystein Blegen Hoel - studio il bosco del merlo</title>
<link href="css/style3.css" rel="stylesheet" type="text/css" />

</head>
<div class="bildeboks2">
  
</div>

<div class="tekstbokstekst2">
Øystein Blegen Hoel (f 1948) arbeider med forskjellige medier; akvarell, gouache, tusj, kull, akryl og olje. Han maler intuitivt. Små og store fugler, dyr og fantasivesener går ofte igjen i motivene. Inspirasjon henter han fra naturen samt menneskelige følelser og underbevissthet. - Jeg er nok mer opptatt av å uttrykke innsiden enn utsiden. Kall det gjerne energien bak fasaden, sier han. - Inkludert humor.
<br /> 
   <br /> 
Øystein Blegen Hoel har utdannelse innen markedsføring, journalistikk og visuell kommunikasjon. I mer enn 30 år har han arbeidet som tekstforfatter, kreativ leder og strategisk rådgiver i reklamebransjen. Han har mottatt en rekke nasjonale og internasjonale bransjepriser. 
<br /> 
   <br /> 
Valget av reklame og markedsføring som profesjon var en direkte følge av en tidlig interesse for tegning og maling. Og hans første møte med bransjen var et intervju om en jobb som AD-assistent. Byrået hadde imidlertid et akutt behov på tekstsiden. Med et nylig avsluttet journaliststudium og en smule erfaring som sportsreporter i den daværende dagsavisen Morgenposten, kom det et raskt og tydelig ja da det ble spørsmål om han var klar for en slik utfordring. Siden har det stått tekstforfatter på visittkortet. Men først og fremst hans AD-partnere vet at skisseblokken hele tiden har vært i flittig bruk for å uttrykke ideer og løsninger.
<br /> 
   <br /> 
Etter hvert har lysten til å rykke tilbake til start, til pensel og pennesplitt, modnet og blitt til en utfordring. I løpet av de siste årene har ØBH brukt mer og mer tid på å arbeide og tenke visuelt. Og på oppsøkende virksomhet. En lærerik og viktig inspirasjonskilde har vært veiledning og oppmuntring fra møter med etablerte billedkunstnere og andre kunstfaglige personer. Likeledes studiereiser til bl a København, Silkeborg, Herning, Århus, Amsterdam og Roma.

</div>


<div class="tekstboksadr">
<a href="index.html">hjem</a> <span class="hvit">></span> <span class="meny_aktiv">mer info</span> <span class="hvit">></span> <a href="3.html">kontakt </a></div>





</body>
</html>
